Seanfhocla.

 1. Leis an uile mhadadh a chnámh.

 2. Bidhidh a chiall féin ag an uile dhuine agus ciall ar leith ag an fhear mhire.

 3. Ní bhfuair an madadh rua teachtaire ní b’fhearr ná é féin.

 4. Margadh na bpáistí, lig domh, ligfidh mé duid.

 5. Is namhaid an cheird gan a feoghlaim.

 6. Saoilidh an t‑éan dubh gurb é a éan féin an t‑éan is báine ar bith.

 7. Scéal a innse do chapall is an capall ar tóin in áirde.

 8. Níor mhiste do Pheadar Pól.

 9. Tús ceatha ceo.

10. Cruinnighidh brobh beairt agus líontar saic de phoiríní.

11. Cuireann súil thnúiteach corp ’un na cille agus mart ’un an phota.

12. Is é mar tá fear na h‑aon bhó. Tá sé faoi smacht ag fear an dá bhó. Ach an té a bhfuil aige an sé no an seacht, ní fhaghann sé ceart o fhear an naoi.

13. Deir an cat, cé d’ith an t‑im? na mná.

14. Is fhearr do bhéith as an tír ná as an fhaisiún.

15. Is galar do’n ghabhar nuair nach n‑itheann sé eidhean.

16. Bidhidh rath air raplachan ⁊ théid an streabhóg amudha.

17. Gach éan mar oiltear ⁊ an naoscann san eabar.

18. Ní seibhte air bith do bhéith folamh.

19. An stráinséair i n‑aice an dáinséair agus an bearach féaraigh i n‑aice an dorais.

20. Sé mar tá an t‑an-eólaidh dall. Ní ghlacann sé comhairle o neach a maireann. Gan eolas is fearr leis do bhéith ná aidbheáil go bhfuil sé i n‑ainbhfios.

21. Dhá dtrian galair le h‑oidhche, ghá dtrian gaoithe le crannaibh, dhá dtrian sneachta le sléibhte ⁊ dhá dtrian gréine le beanna.

22. Dis nach gcuireann le chéile, fear na céille ⁊ fear na h‑éigcéille, de bhrígh go saoileann fear na h‑éigcéille gur b’e fhéin fear na céille.

23. Ní truimide do’n loch an lach.
Ní truimide do’n each a shraon (shrian).
Ní truimide do’n chaora a h‑olann
⁊ ni truimide do’n cholann ciall.

24. Is cosamhail le chéile an ball séire ⁊ a ghiolla.

Riddles.

Is lúgh ná luch,   is aoirde ná each,
is gile ná gé,   ⁊ bidhidh sé na dhiaidh sin dubh.
            Áirne.
Bidhidh dorsóir carcair cruaidh san chroidhe.
Ní h‑ésin dó-san, bidhidh sé maoth.
Seasaidh sé san dorus mar bhéidheadh báillidh teann.
Buailtear asteach é mar bhéidheadh ging.
Tigidh an pinneóir le n‑a pheann.
Pollaidh ésean fríd a cheann.
Sciordaidh an gadaidhe ⁊ éirighidh an greann.
            Stopalán an bhuideáil.
Ceathrar na rith,   ceathrar air crith,
beirt ag deánadh an eólais,   ⁊ lóibín air deireadh.
         Bó.

Catches.

Uisce bog air ghob an chapaill. Cumail go bog mín gob an chapaill.
Is bog an fód é-seo faoi mo dhá chois. Ni buige é ná ’n fód tá láimh leis. Fód bog eadar dhá bhog. Is bug ⁊ is bug é an bogfhód.

